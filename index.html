<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>S.T.A.L.K.E.R. Shadow of Chernobyl</title>
    <link rel="stylesheet" href="assets/css/style.css" type="text/css">
    <link rel="shortcut icon" href="assets/img/iconka.ico" type="image/x-icon">
</head>
<body>
    <div class="location">
        <h1 class="text-center h1-location">Сталкер Тень Чернобиля</h1>

        <nav>
            <ul class="navigation">
                <li class="navigation-item"><a id="my-site" href="#a-Plot">Сюжет</a></li>
                <li class="navigation-item">Кінцівка</li>
                <li class="navigation-item">Локации</li>
                <li class="navigation-item">Канали</li>
                <li class="navigation-item">скачать сталкер и моды</li>
            </ul>
        </nav>

    </div>

    <hr>

    <div class="Plot">
        <h1 id="a-Plot" class="text-center h1-Plot">Сюжет</h1>
        <div class="text-p-syget">
            <div class="p-1-3">
            <p>  Дія гри відбувається в альтернативній реальності, де 14 квітня 2008 року (тут є суперечність — в самій грі згадується дата 12 квітня 2008, а на офіційному сайті — 12 квітня 2006) відбувся другий вибух на території Чорнобильської атомної електростанції. Цей вибух став причиною появи «Зони» — місця, усередині якого, з'являються різноманітні аномальні явища, наприклад, різноспрямований гравітаційний потік силою понад 100G. Історія другого вибуху на колишній ЧАЕС оповита мороком, і, бажаючи розслідувати цю ситуацію, уряд України посилає в Чорнобильську зону, війська. Однак, їхні дії на території зони, закінчуються провалом.</p>
            <p>  Події гри розвиваються у 2012 році. Головний герой — дивом уцілілий сталкер з «вантажівки смерті» (використовуються для вивозу з центра Зони закодованих агентів "О-Свідомлення" ; така вантажівка має радіаційний фон, який у багато разів перевищує нормальні умови життєдіяльності людини). Головний герой повністю втратив пам'ять, а єдина зачіпка — запис в КПК: «Вбити Стрільця». За татуюванням «S.T.A.L.K.E.R.» на руці головного героя, той отримує прізвисько «Мічений». Тепер перед ним стоїть безліч складних запитань і завдань.</p>
            <p>  Сидорович — скупник артефактів і торговець на Кордоні Зони, де знаходиться база сталкерів-одинаків, яка у свою чергу знаходиться в покинутому селищі. В обмін на інформацію про Стрільця, Сидорович посилає Міченого на виконання першого завдання — принести флешку Шустрого і «зачистити» найближчий закинутий автопарк від бандитів (це місце регулярно переходить з рук у руки — від сталкерів-одинаків до бандитів, і навпаки). Після «зачистки» автопарку, Сидорович повідомляє Міченому, що Стрілець — один з найдосвідченіших і найтаємничіших сталкерів Зони. Є дані, що він проникнув до центру Зони — Чорнобильської АЕС. Місця майже недоступного, через велику кількість аномалій, радіації, монстрів і угрупування «Моноліт». Після цього «рейду» в Зону, Стрілець зник. Мічений отримує від Сидоровича інформацію про Зону і про «вантажівки смерті» — таємничі вантажівки, які вивозять нібито трупи загиблих сталкерів із Зони у невідомому напрямку.</p>
            </div>
            <img id="img-var-bandosu" src="assets/img/Бандоси-проти-сталкеров.jpg" alt="Картинка не работает">
            <div class="dark">
            <p>  Сидорович повідомляє, що більшою інформацією про Стрільця володіє Лис — сталкер, який перебуває в Зоні за Зруйнованим мостом, під яким розміщений блокпост військових. Разом з тим Сидорович просить Міченого дістатися до НДІ «Агропром» і викрасти звідти документи з науковими дослідженнями із Зони.
            <p>  Знайшовши Лиса, Мічений рятує його від зграї сліпих псів. Він дізнається, що Стрілець мав власну групу і не так давно перестріляв іншу групу сталкерів, якою командував сам Лис. Лис каже, що ще про Стрільця щось знає його брат — Сірий, який перебуває з групою сталкерів на території Звалища. Діставшись до Звалища, Мічений допомагає сталкерам-одинакам відбити територію від бандитів. В ангарі неподалік Мічений зустрічається з Сірим. Той відправляє його на пошуки сталкера Крота і його групи — на територію НДІ «Агропром» на захід від Звалища.</p>
            <p>  Діставшись до заводу біля НДІ «Агропром» Мічений виявляє, що ця територія захоплена військовими і саме там зараз перебуває Кріт. Разом з іншими сталкерами Мічений відбивається від військових і рятує Крота. Кріт показує йому вхід до підземних комунікацій. Кріт володіє даними, що Стрілець має своє «таємне лігво», яке розташоване десь в глибині катакомб. До того ж через підземелля — найкращий спосіб пробратися на територію НДІ «Агропром». Підземелля охороняється військовими. Також там зустрічаються Кровососи. Знайшовши схованку Стрільця, Мічений дізнається, що в загоні Стрільця були ще двоє людей — Ікло та Привид. Ікло загинув від кулі найманця зі шрамом. Долю Привида потрібно з'ясувати.</p>
            <p>Після того, як Мічений викрадає документи з НДІ «Агропром», Сидорович зв'язується з ним і просить віднести їх Бармену в бар «100 рентген» (територія угрупування «Обов'язок», очищена ним від аномалій і мутантів, притулок для сталкерів). Дорогою до бару Мічений доходить до застави бійців «Обов'язку», на яку нападає хвиля кабанів-мутантів. Допомігши відбитися від неї, Мічений добирається до території «Обов'язку», до бару «100 рентген», де зустрічається з Барменом і віддає йому документи. Тут вперше згадується про «Моноліт» — таємничий Виконувач бажань, який нібито знаходиться десь в саркофазі на території ЧАЕС. Бармен відправляє Міченого у Темну долину — на схід від Звалища, де Мічений має знайти лабораторію Х-18, де, як відомо з документів, проводилися важливі і секретні наукові дослідження. Про неї ходять моторошні, майже містичні чутки.</p>
            <p>Діставшись до Темної долини Мічений допомагає одному з солдатів «Обов'язку» врятувати з полону бандитів двох його побратимів. Лабораторія Х-18 охороняється бандитами. Пробравшись у лабораторію Мічений виявляє, що вона покинута, якщо не рахувати кількох трупів науковців-екологів та монстрів. Знайшовши документи Мічений втікає з лабораторії, але раптово він непритомніє і бачить спогад: Чорнобильська АЕС, за кілометр від якої стоїть сталкер у костюмі з каптуром, що закриває його обличчя. На нього біжить величезна зграя тушканів і сталкер починає в них стріляти. Тут чується крик «Стрілець!», сталкер завмирає, починає обертатися, але обличчя його не видно — Мічений прокидається. Вибираючись з лабораторії, Мічений бачить, що до неї прибули військові. Прорвавшись на поверхню, виявляє, що уся Темна долина захоплена військовими. Сидорович зв'язується з Міченим і каже, що єдиний шлях втечі — через Південні ворота. Цим шляхом Мічений повертається назад до Кордону. Тут гравцеві дається можливість трохи підзаробити — викрасти документи з військової бази на Південній околиці Зони і відбити напад ворожого угрупування «Найманці» на базу сталкерів.</p>
            </div>
            <p>Повернувшись до Бару, Мічений дізнається від Бармена, що останній раз про Привида чули, коли він прибув на озеро Янтар. На тій території високий рівень псі-випромінювання, яке перетворює людей на "зомбі". Десь там знаходиться лабораторія Х-16, яка, власне, і є причиною згубного випромінювання. Туди, нібито і вирушив Привид. Добираючись до озера Янтар через Дику територію (територія, яку «Обов'язок» не завоював і яка захоплена монстрами), Мічений натикається на «найманців», які тимчасово захопили цю територію. Вони підстерігають там військовий вертоліт, який вони збивають прямо на очах Міченого. Починається перестрілка між тими, хто вижив під час падіння вертольота і «найманцями». Виявляється, вертоліт перевозив групу екологів-науковців під керівництвом науковця Круглова. Вони якраз везли свої останні дослідження на наукову базу на Янтарі. Очевидно, найманці про це знали. Мічений вбиває «найманців» і допомагає Круглову дістатися науково-дослідницької бази на Янтарі. В науковця Сахарова Мічений дізнається про місцезнаходження лабораторії Х-16. Однак туди не проникнути без спеціального псі-шолома. Сахаров обіцяє йому дати його, але для цього треба виконати пару завдань. Перше. Мічений допомагає Круглову зробити вимірювання радіації навколо бази, але це важко зробити просто так, адже навколо бродять озброєні і ворожі зомбі-сталкери, а також снорки. Під час вимірювань відбувається викид. Мічений і Круглов непритомніють. Мічений чує якісь голоси — спогади з минулого. Прокинувшись, вони повертаються. Сахаров дає Міченому шолом, який має захистити від псі-випромінювання, і просить знайти на болотах неподалік тіло науковця Васильєва, який пробирався в Х-16 разом з Привидом. Однак, першого вбили зомбі, коли він вибрався з лабораторії. Привид же зник десь у лабораторії.</p>
            <p>Пробравшись вглиб лабораторії Х-16 крізь опір зомбованих і снорків, Мічений відключає псі-випромінювання. Відразу після цього він знову непритомніє і бачить ще один спогад: якийсь тяжко поранений сталкер знесилено падає на землю, його знаходить і лікує таємничий бородатий дідуган. У сталкера він знаходить фотографію Чорнобильської АЕС. Сталкер (чомусь дуже схожий на Міченого (то був Стрілець а отже Стрілець є Міченим)) приносить йому різні артефакти. Врешті бородань питає його: «Куди ти підеш тепер?». «На північ» — відповідає той. Прокинувшись, Мічений знаходить таємний вихід з лабораторії. Там же знаходить мертвого Привида, вбитого Контролером. У передсмертних записках Привида, які Мічений знаходить, обшукавши тіло, стає відомо про таємничих Провідника і Доктора. Провідник перебуває на Кордоні. Вибравшись з лабораторії, Мічений бачить, що територія обстрілюється двома військовими вертольотами — їх Сахаров прислав для очищення території від Зомбі. Отримавши всю необхідну інформацію Мічений повертається назад.</p>
            <p>Зустрівшись з Провідником, Мічений отримує інформацію про Болотного доктора — той переховується в схованці Стрільця. Коли Мічений зустрічається з Доктором останній називає Міченого Стрільцем і передає йому інформацію про невелику схованку Стрільця в готелі "Полісся" у місті Прип'ять. Доктор — той самий бородань, який був у спогаді Міченого.</p>
            <p>Бармен просить Міченого пробратися на північ до радара, до так званого «Випалювача мізків» (колись радіостанція), який виробляє високий рівень псі-випромінювання, тому та територія недоступна для сталкерів, а контролюється лише угрупуванням-сектою «Моноліт». На території військової бази, північніше бару знаходиться база угрупування «Воля», яке ворогує з «Обов'язком», але прихильне до сталкерів-одинаків. Гравцеві тут надається можливість повоювати за одне з угрупувань або просто пройти далі.</p>
            <p>Діставшись до «Випалювача мізків» крізь опір «монолітівців», Мічений пробирається у підземелля і відключає джерело псі-випромінювання. Тут він знову бачить спогад — бачить себе і Моноліт, бачить «вантажівку смерті». Стає зрозуміло: за відповіддю на всі запитання треба йти до ЧАЕС. Тим часом сталкери захоплюють територію радара. Бармен повідомляє Міченому, що невелика група сталкерів вирішила прорватися до ЧАЕС і знайти Моноліт. Дорога на Прип'ять стає справжнім полем битви відразу трьох угрупувань — «Обов'язок», «Воля» і «Моноліт».</p>
            <p>Діставшись разом з вищезгаданою групою сталкерів до Прип'яті, Мічений пробиває шлях через місто, яке кишить «монолітівцями» та монстрами. У готелі, в одному з номерів (за інформацією Доктора), знаходить схованку з записками Стрільця. Мічений іде до ЧАЕС.</p>
            <p>На території ЧАЕС починається справжня війна між «монолітівцями» і військовими. Мічений проривається всередину Саркофага незадовго до викиду. Саркофаг усередині теж охороняють «монолітівці». Мічений вже чує слова Моноліту «настав кінець, людино, я вже бачу твоє бажання, іди до мене». Наприкінці рівня гравець опиниться перед вибором, як діяти далі. Якщо гравець відправиться на пошуки Моноліту і знайде його, гра підсумує характеристики гравця і, відповідно до них, визначить, яке бажання загадає Мічений. При одному проходженні можливий лише один з п'яти варіантів закінчення: «Багатство», «Безсмертя», «Влада над світом», «Щоб Зона зникла», «Знищити людство».</p>
            <p>Якщо пройти в іншому напрямку, то гравець перейде на наступний рівень, де Мічений знаходить голограму Моноліта з п'ятьма синіми кулями навколо неї. Мічений розстрілює їх і з'являється голограма одного із вчених групи «О-свідомлення». Мічений дізнається правду. Після першої катастрофи на ЧАЕС 1986 року таємна наукова група «О-свідомлення», яка (за словами професора) ніякого відношення до першої катастрофи не має, дослідила, що Землю оточує особлива оболонка — ноосфера, яка є інформаційним полем Землі. В ній збирається інформація про все, що відбулось на Землі. «О-свідомлення» вирішила оволодіти ноосферою і прибрати все те зле і негативне, що набрало людство. Працюючі енергоблоки ЧАЕС надали науковцям величезний запас енергії, щоб прилади, необхідні для проведення експерименту працювали. До 2008 року на ЧАЕС людей практично не залишилося і «О-свідомлення» змогла провести експеримент без жодних проблем. Однак це призвело до побічних ефектів — стався збій приладів, енергія ноосфери вийшла з-під контролю і частково вилилась в Зону. Аномалії і мутації — результат цього. «О-свідомлення» продовжує проводити «боротьбу» з ноосферою за допомогою телепатії і своїх механізмів. Вчені лягли у спеціальні колби, але їх сил замало, щоб утримувати енергію ноосфери, тому Зона повільно, але неухильно збільшується.</p>
            <p>Стрілець пробрався був впритул до таємниць «О-свідомлення», тому вчені вирішили захиститися. «S.T.A.L.K.E.R.» — це код програми по кодуванню сталкерів. «О-свідомлення» запрограмовувала їх для виконання окремих завдань і відправляла в Зону для виконання. При цьому запрограмовані сталкери не знали, хто вони насправді — програма починала діяти лише тоді, коли треба було виконати завдання. Тобто «О-свідомлення», фактично, створила своїх агентів в Зоні. Але більшість з них гине через нестабільність Зони. Під час одного з таких програмувань обладнання дало збій і вчені не помітили, що серед запрограмованих опинився сам Стрілець і вони наказали йому вбити самого себе.Тепер у гравця є вибір: приєднатися до «О-свідомлення» і допомогти їм «боротися» з ноосферою або знищити «О-свідомлення» і «тоді енергія ноосфери потече в Зону, і які будуть наслідки — невідомо». При другому варіанті «О-свідомлення» телепортує Міченого безпосередньо до реактора ЧАЕС і йому доведеться пробиватися через загони «монолітівців», перш ніж він знайде телепорт, який переправить його до колб, у яких лежать вчені «О-свідомлення» і які Мічений знищить. Коли Зона зникає Мічений стоїть посеред квітучого саду, лягає на траву і говорить: «Не знаю, правильно я вчинив чи ні. І, мабуть, вже ніколи не дізнаюсь. Але я зробив вибір. Сподіваюсь, він був правильним».</p>
        </div>
    </div>
</body>
</html>
